The Pirate Bay si autodefinisce come «Il sito BitTorrent più resistente al mondo» (a partire dal 2012, "Il più resistente della galassia...") ed è attualmente classificato come il 75° sito più visitato al mondo e il 13° in Svezia secondo Alexa Internet,[3] ha più di 5 milioni di utenti registrati e, dal 2011, ospita più di 3,5 milioni di file torrent.[4] Secondo il Los Angeles Times, The Pirate Bay è il più grande mediatore al mondo di download illegali e "il membro più visibile di un crescente movimento internazionale anti-copyright o pro pirateria".[5] Il sito non è stato accessibile dal 9 dicembre 2014 a causa del sequestro dei server da parte della polizia svedese. In quella data, sul sito è comparso un contatore che segnava come data di ritorno online il primo febbraio 2015; il primo febbraio, come preannunciato, il sito torna online. 